---
Title: analysis
Template: analysis-single
---

**Analys av tre portfolion och marknadsförings-sidor från stora youtubekreatörer inom CSS och webbprogrammering**
=======================

Analysen görs utifrån tre portfolion som vi har inspekterat. Vi tittar närmre på hur hemsidan upplevs, vad den har för mål och vilka designprinciper den följer. I slutet av rapporten förs en diskussion kring resultatet från studien.

Urval
-----------------------

Urvalet baseras på tre kreatörer på Youtube som jag själv kollar på och lär mig med. De jobbar mycket med att lära ut CSS, men också programmering runt om ämnet. Valen består av 
[Kevin Powell](https://www.kevinpowell.co/), [Chris Hawkes](https://www.codehawke.com/) och [Ania Kubow](https://ania-kubow.com/index.html).

Metod
-----------------------

På varje webbplats studerar vi första känslan vi får när den laddas in, layout, färgval och uppbyggnad. Vi utgår från artikeln [Design elements and principles](https://www.canva.com/learn/design-elements-principles/) som hjälper till att identifiera och visualisera designprinciper för webbplatser.

Resultat
-----------------------

[Kevin Powell](https://www.kevinpowell.co/)

Webbplatsen finns till för att marknadsföra sina kurser och att visa upp sina projekt, detta blir tydligt med en stor text på förstasidan som berättar vad han lär ut.
Det är en otroligt ren och fin sida med bra kontrastfärger och subtila animationer. Detta gör en intresserad av att hör vad Kevin Powell kan lära ut.
Vi möts av en ljus och minimalistisk hemsida där vi kan se många olika exempel inom designprinciper. Det används mycket negativt utrymme, vi ser kontrastfärger och får ett naturligt flöde för ögonen att följa med hjälp av olika typsnitt och storlekar. Det finns också tydliga linjer som delar upp sidans olika områden på ett naturligt sätt. Den grafiska profilen är den samma genom hela webbplatsen.

[Chris Hawkes](https://www.codehawke.com/)

Sidan kan liknas mer till en butik än portfolio då det är svårt att hitta exempel samt att navigationen endast har "Deals", "Courses" och "Log In". Vi får en tydlig bild av att webbplatsen är till för att samla kursmaterial och att marknadsföring sker via annat forum. Jag hade gärna sett mer exempel på vad vi kan få lära oss istället för flashiga bilder. Vi ser negativt utrymme men inte lika minimalistisk som föregående exempel. Tydliga linjer som delar upp hemsidan. Kontrastfärger och rörliga illusioner i bilder. När vi kikar runt på webbplatsens olika sidor märker vi att alla har samma layout och känsla.

[Ania Kubow](https://ania-kubow.com/index.html)

En webbplats för att lyfta exempel i Anias kurser på Youtube, att visa upp tekniker och vad vi kan få lära oss. Svårt att skapa sig en bild av varför hemsidan finns till när vi kollar över den lite snabbt, vi får läsa det finstilta. Val av färger göra att ögonen dras åt fel håll. Samma layout genom de olika delarna. Vi ser rörelse i form av en linje horisontellt över landningssidan som rör sig likt en våg på havet. Denna delar webbplatsen i två delar i grått och svart. Tolkas som en häftig effekt mer än en funktionell implementering. Stort negativt utrymme och stark kontrastfärg till sociala länkar.

Analys
-----------------------

Alla webbplatser var väldigt olika men det fanns en del designprinciper som kan binda ihop alla. Linjer är förekommande hos alla tre, där de i två av fallen delar upp innehållet för olika områden. I ett av fallen används den mer som ett intressant element. Negativt utrymme ser vi på alla webbplatser, detta gör det enklare att samla ögonen på rätt plats. Det har nog blivit vanligare med negativt utrymme då våra enheters skärmar blivit större och vi inte vill ha en stökig webbplats, men det signalerar också elegans och finess. Kontrastfärger är ett trevligt sätt att liva upp hemsidan och att få ett visst utrymme att hamna i fokus. Vanligast såg vi en stark färg på vitt eller svart. Kevin Powell har valt en vit bakgrund med en färgad ruta som i sin tur har en vit tjock text, vilket ytterligare skapar en känsla av genomtänkt design.

När jag ser tillbaka på mitt eget portfolio så får jag inte en tydlig bild av vad det är om jag inte läser det första stycket på landningssidan. Där kan jag läsa att det är ett Portfolio i en kurs om webbdesign. Men jag får en bild av att det är en hemsidan där skaparen gillar att leka med visuella idéer och vill prova något nytt. Det tydligaste vi ser är färg, mycket kontraster till varandra. Det är mycket innehåll som hålls gömt för att flytta fokus till sidans kropp. Ett exempel är huvudlänkarna som bara är gula cirklar tills vi har musen över navigationsfältet, då visar sig länkarnas text. Det är en jämn layout genom hemsidan med ett visst utrymme för lekfullhet där olika designelement testas.

Jag märker att jag behöver hitta ett typsnitt som är enklare att läsa, gärna tunnare och större. Minska ner vissa animationer som känns onödiga och utdaterade samt skapade en tydligare förstasida som snabbt sätter passande stämning över webbplatsen.

Referenser
-----------------------

[Kevin Powell](https://www.kevinpowell.co/)
[Chris Hawkes](https://www.codehawke.com/)
[Ania Kubow](https://ania-kubow.com/index.html)
[Design elements and principles](https://www.canva.com/learn/design-elements-principles/)

Övrigt
-----------------------

John Fredriksson, jofr21